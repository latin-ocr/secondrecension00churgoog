PRAEFATIO. xxix

primam quod precantibus simul acquiritur vtriusque testamenti
peritia Secundam, quod res est expeditissima propter
summam ordinis simplicitatem, et nonnullam breuitatem.
Tertiam, quod historiae sanctorum sic conscriptae sunt, vt nihil
habeant quod graues et doctas aures offendat. Si cui ergo
laboriosum in hoc breuiario videbitur pleraque omnia ex libro¹
legi, cum multa in alio, quae propter frequentem repetitionem
ediscuntur, memoriter pronuntientur, compenset cum hoc labore
cognitionem sacrae scriptume, quae sic indies augescit, et
intentionem animi, quam Deus ante omnia in precantibus
requirit (hanc enim maiorem legentibus, quam memoriter
proferentibus adesse necesse¹ est) et huiusmodi laborem non
modo fructuosum. sed etiam salutarem iudicabit. Orandum est
enim (vt Paulus ait) spiritu et mente. Nam sine fructu mens eius
est, qui orat lingua tantum, id est qui sine attentione, ac velut
aliud agens precatur: quod fere accidit iis qui psalmos
memoriter percurrunt. Habes pater sanctissime instituti nostri
rationem, habes formulam breuiarii. Superest vt quemad·
modum coepisti aspires incoeptis² nostris, et³ labori faueas
publicae vtilitatis⁴ causa suscepto. Vale.

¹ neeesse: 38. ² coeptis: 43. 63.
³ om. 63. ⁴ commoditatis: 39. etc.

 

